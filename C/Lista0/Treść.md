Zadania można rozwiązywać w Code::Blocks zarówno w formie projektów (typu "console application") jak i pojedynczych plików, jak również w "notatniku" i linii poleceń. Możesz wypróbować np. różne sposoby w poszczególnych zadaniach, a także debugger środowiska Code::Blocks (tylko dla projektów, menu "Debug") z takimi funkcjonalnościami jak śledzenie wartości zmiennych ("Debugging windows → Watches") czy wykonywanie instrukcji wiersz po wierszu lub od jednego punktu zatrzymania do drugiego (które trzeba najpierw poustawiać).

**Zadanie 1.** Pobierz, skompiluj i uruchom (kilkukrotnie, eksperymentując z różnymi wartościami na wejściu) program zagadka.c załączony do tej aktywności. Jak myślisz, wartości jakiej funkcji wylicza i wypisuje ten program? Napisz jej wzór na kartce i pokaż osobie prowadzącej zajęcia.

**Zadanie 2.** Zmodyfikuj kod tak, by obliczenia wykonywane były na wartościach typu float (bez zmiany precyzji wypisywanych liczb). Czy dokładność wyznaczanych wartości zmieniła się? Zmodyfikuj program tak, by wypisywał tylko dwie kolumny liczb, a "etykiety" "x" i "f(x)" tylko raz, w "nagłówku tabelki".

**Zadanie 3.** Zmodyfikuj kod tak, aby dokładność obliczeń i przyrost wartości argumentu (odpowiednio zmienne eps i dx) były również wprowadzane ze standardowego wejścia – oraz żeby komunikaty wypisywane na ekranie były zrozumiałe i odpowiednie do tego, co użytkownik ma w danym momencie wpisać. Ten program zgłoś w SKOSie w bieżącej aktywności (chodzi o przetestowanie funkcjonalności, więc nie będzie on oceniany – zamiast tego możesz omówić kod z prowadzącym na zajęciach).
